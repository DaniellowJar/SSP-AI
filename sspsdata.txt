
Těší nás, že jste otevřeli webové stránky Smíchovské střední průmyslové školy a gymnázia, a děkujeme za čas, který věnujete naší škole.

Přes bohatou historii jsme školou moderní. Důkazy o tom mohou podat vyjádření našich sociálních partnerů, vyjádření našich absolventů i studentů, ale především každodenní činnost školy, která právě absolventy a studenty unikátním způsobem zapojuje do svého chodu.

Tyto zmíněné důkazy lze najít v rámci školního časopisu Presloviny, který vychází každý měsíc a který informuje o nejvýznamnějších událostech ve škole. Doporučujeme proto navštívit portál www.presloviny.cz, kde naleznete zajímavé informace o škole, i pohledem studentů, učitelů či sociálních partnerů.

Výuka v tomto oboru je v prvním a druhém ročníku koncipována tak, aby studenti získali hutný základ, na který navazují ve specializované výuce v ročníku třetím a čtvrtém. Studenti se ve vybraných předmětech vzdělávají v režimu tzv. převrácené výuky, kdy mají vždy 1 den v týdnu vyhrazený na samostudium obsáhlejší problematiky. Díky tomu lze v prezenčních hodinách přistupovat ke studentům individuálněji a řešit až komplikovanější části daného tématu.

Snahou je co nejlépe rozvíjet talent studentů a zároveň jim poskytnout obecné vzdělání, které budou muset dále doplňovat po celý svůj další profesní život, neboť celoživotní vzdělávání v oboru vzdělávání Informačních technologií je již nyní nutností a v čase tato skutečnost bude jenom posilovat.

Student si potřebuje ze střední školy kromě odborných znalostí odnést i další dovednosti, především schopnost se učit, což je rozdílný pojem od našprtat se na písemku, schopnost pracovat s odbornými texty, tutoriály, odbornými fóry, a neustále objevovat a doučovat se nové věci. Potřebuje také umět pracovat v týmu, v lepším případě schopnost pracovní tým vést. O schopnosti analyzovat problémy, navrhovat varianty řešení, vybírat ty nejvhodnější a ty poté realizovat, ani nemluvě. Také potřebuje umění dobré argumentace, prezentace a podobně. K tomu všemu směřují tyto změny.

Zároveň chceme vychovávat studenty tak, aby se neučili být pouze „zaměstnanci“, ale aby měli touhu zakládat své firmy, živnosti, dávat práci jiným, realizovat své vlastní nápady. Stvořit si pro jejich realizaci vhodný tým. Proto třeba přibývá předmět „Výchova k podnikání“, proto jsou posíleny hodiny na Studentský či Maturitní projekt.

Volba dalšího směřování zároveň posiluje zodpovědnost studentů za své vzdělávání. Studenti musí pochopit, proč se vlastně učí, proč mají hledat vnitřní motivaci ke svému odbornému i osobnostnímu růstu. Rovněž je nutné podporovat zájem studentů rozvíjet svůj talent, a každý nějaký talent má, jen ho někteří doposud nestačili objevit.

Zcela nový obor vzdělávání Kybernetická bezpečnost je vyučován v pilotním režimu vyhlášeným MŠMT. Studenti se ve vybraných předmětech vzdělávají v režimu tzv. převrácené výuky, kdy mají vždy 1 den v týdnu vyhrazený na samostudium obsáhlejší problematiky. Díky tomu lze v prezenčních hodinách přistupovat ke studentům individuálněji a řešit až komplikovanější části daného tématu.

Absolvent oboru kybernetická bezpečnost bude mít pochopitelně potřebné znalosti z hardware, software, webových a mobilních aplikací, počítačových sítí a programování, ale také povědomí o právních aspektech kybernetické bezpečnosti a etických zásadách pro práci s informačními technologiemi ve firmách, organizacích i ve státní sféře. Bude umět uvažovat v souvislostech, což je kompetence, která bude v blízké době velmi potřebná. Kromě teoretických znalostí se absolventům dostane i praktických zkušeností, a to i na Polygonu kybernetické bezpečnosti, který byl vybudován přímo na naší škole.

Naši studenti u nás mají zázemí, o kterém by si na jiných školách mohli jen nechat zdát. Je libo učebna virtuální reality, 3D tisku, televizní studio nebo třeba konfereční event space? Všechno můžeš už od prvního ročníku využít pro budování vlastních projektů a startupů. A místo biflování se přidat k jednomu z týmů, který se věnuje natáčení videí, umělé inteligenci nebo třeba stavbě skutečných raket. Jsme škola pro aktivní studenty
U nás najdeš minimum žáků, kteří si to do školy chodí jen odsedět. Naši studenti jsou jedni z nejaktivnějších ze všech českých škol a jsou zapojeni do desítek projektů a chodu školy. Stejně vesmírná je u nás i samotná výuka. Vyjma skvělého vybavení se můžeš těšit na zkušené a často i velmi mladé učitele, kteří tě provedou tvými oblíbenými přírodními, společenskými a IT předměty.